Шановний Володимире Миколайовичу! 
  На сайті «Центральноукраїнського національного технічного університету» я з надзвичайним зацікавленням прочитав інформацію про бакалаврську програму за спеціальністю: «Комп’ютерна інженерія». У цьому мотиваційному листі, я прошу Вас розглянути мою кандидатуру, як майбутнього студента за цією спеціальністю. Тому для подальшого свого розвитку я хочу поступити на бакалаврську програму зі спеціальності «123- Комп’ютерна Інженерія». Я прагну збудувати кар’єру та стати успішною людиною, яка знайшла свій власний шлях у житті. Практично вся моя родина пов’язала свою кар’єру із сферою програмування. Я виріс серед розумних людей і це мало великий вплив на розвиток моєї особистості, тому з раннього дитинства я розумів важливість освіти. 
  Я отримав гарні знання і з таких предметів як, математика, фізика, інформатика та інші пов’язанні з програмуванням. Я вже за цей час маю власні проекти в програмуванні, постійно підвищую свої знання на різних курсах та гуртках з програмування, а саме ItStep, та на різних онлайн-ресурсах. Власні проекти можна переглянути за посиланнями на GitHub. Це ще більше збільшило мій інтерес до програмування і я вирішив пов’язати свою майбутню кар’єру з IT, оскільки вважаю, що саме ця сфера допоможе мені стати успішним у майбутньому та і країні в цілому. 
  Оскільки цього року я закінчив школу, я вирішив вступити до як я вважаю одним з найкращих університетів України. Я витратив багато часу на ознайомлення з навчальними програмами і можливостями різних університетів, і нарешті обрав саме Ваш університет серед інших університетів. 
  Центральноукраїнський національний технічний університет, а саме кафедра Кібербезпеки та програмування – це один з найбільших інноваційних центрів, який бере активну участь у наукових дослідження, міжнародних програмах обміну студентів, співпрацює з великими ІТ компаніями України. Студентів залучають до дослідницьких проектів університету, університет стимулює розвиток професійних та підприємницьких здібностей студентів, скеровуючи їх для проходження практики до різних провідних IT компаній, де вони мають можливість вдосконалити свої здібності та навчитись новому. Саме тому, я прийшов до висновку, що «Центральноукраїнський національний технічний університет» є найкращим закладом для реалізації мого потенціалу. 
  Що стосується бачення моєї майбутньої кар’єри, то, на мою думку у нашій країні не вистачає висококваліфікованих спеціалістів у галузі IT. Я б хотів зробити свій внесок у розвиток IT товариства. Завершивши навчання у вашому університеті, я планую створити власну IT компанію. Для реалізації цієї мети мені потрібно вдосконалити свої лідерські якості та здобути спеціальні знання з обраної галузі знань, а це стане можливим лише, якщо я вступлю до центральноукраїнського національного технічного університету на спеціальність 123 – Комп’ютерна інженерія. 
  На завершення хотілося б сказати, що якщо я стану студентом вашого університету, я обіцяю бути гідним членом студентського колективу. 
  Дуже дякую, що розглянули мою заяву. Я з нетерпінням чекаю вашої позитивної відповіді. 
  З повагою, Короленко Павло

